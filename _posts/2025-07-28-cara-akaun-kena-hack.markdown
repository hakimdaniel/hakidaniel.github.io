---
layout: post
title: 'Macam mana akaun boleh kena hack?'
date: 2025-07-28 12:12:00 +0800
categories: cybersecurity
author: hakimdaniel
---

Pernah tak tiba-tiba akaun media sosial hilang? Atau dapat notifikasi login dari tempat pelik?

Ramai fikir akaun mereka selamat sebab "saya bukan artis pun." Tapi sebenarnya, akaun kita tetap boleh jadi sasaran. Kenapa? Sebab ramai orang **guna password yang lemah** dan **tak aktifkan ciri keselamatan penting**.

---
<br>
## Siapa Sebenarnya Yang Buat Kerja Ni?

Bukan semua hacker sasar orang terkenal. Ada yang hack akaun biasa sebab:

- Nak curi maklumat peribadi
- Nak scam kawan-kawan kita
- Nak guna akaun untuk jual barang tipu
- Nak masuk sistem lain yang guna email atau password yang sama

---
<br>
## Bagaimana Akaun Kita Boleh Diceroboh?

Ada banyak cara, tapi cara paling biasa:

### 1. **Password Senang**
Ramai masih guna password macam `123456`, `password`, atau `sayangku`.

Kalau password senang diteka, memang senang orang masuk.

---
<br>
### 2. **Guna Password Sama Untuk Semua Akaun**
Contoh: password untuk Facebook = password untuk email = password untuk online banking.

Bila satu tempat bocor, semua akaun lain pun senang kena.

---
<br>
### 3. **Tak Aktifkan 2FA**
2FA (pengesahan dua langkah) boleh selamatkan akaun walaupun orang tahu password kita.

Tapi ramai yang malas nak on, sedangkan itu macam "kunci kedua" untuk pintu kita.

---
<br>
### 4. **Klik Link Meragukan**
Kadang kita dapat mesej atau emel yang suruh klik satu link.

Kalau kita klik dan masukkan maklumat — kita dah bagi password tu sendiri kat scammer.

---
<br>
## Apa Jadi Bila Akaun Kena Hack?

Bergantung pada apa yang ada dalam akaun tu:

- Gambar dan mesej peribadi mungkin dibaca atau disebar
- Akaun digunakan untuk tipu orang lain
- Duit mungkin dicuri kalau akaun eWallet atau bank terlibat
- Kita sendiri kena salah faham sebab "menipu" orang — padahal hacker guna nama kita

---
<br>
## Cara Elakkan Akaun Kena Hack

Langkah mudah yang semua orang boleh buat:

1. **Guna password yang kuat & berbeza untuk setiap akaun**
2. **Aktifkan 2FA** (pengesahan dua langkah)
3. **Jangan klik link yang mencurigakan** dalam emel atau mesej
4. **Logout** bila guna komputer atau telefon orang lain
5. **Jangan simpan password dalam nota atau WhatsApp**

---
<br>
## Penutup

Kita tak perlu jadi pakar IT untuk jaga keselamatan sendiri.

> Cukup jaga password, aktifkan 2FA, dan jangan mudah percaya link yang kita terima.

Akaun digital kita sama penting macam dompet. Kalau hilang, susah nak dapat balik.

Jadi… jaga elok-elok ya!
